［長文］做一個好人係咪好on9?

一直以來都覺得應該要對人友善，有禮貌，幫人，自己蝕底少少唔緊要，諗咗人哋先諗自己，覺得對其他人好好緊要，要有同埋心，會去迎合人，盡量唔會去得罪人，唔會特燈激嬲人，但係發現自己唔識嬲，係咁俾人鬧on9,kam….仲會當佢係friend

但係一直都有唔同既人同我講話我太單純，太傻，太善良，太乖，連個樣都似乖仔，第日一定會被人利用，我聽完之後心諗邊有咁多壞人吖

但係近排有幾個friend 話佢做任何嘢嘅原則係諗對佢自己有冇利益，話一切都係利益關係，友誼同埋愛係不切實際，全部都係建基利益之上，冇利益嘅話睬你都傻，例如佢親口同我出街係自己想搵開心，另一個friend 話我主動搵佢傾計，係想同一間U入面有多個人可以利用，佢哋仲話其實個個人都係當朋友工具，利用，只係唔講出嚟。另外有次同個女仔friend傾，佢講有人會因為為未來利益而approach佢，到底係我太單純諗唔到定佢太心機

但係我一直冇咁樣諗過當friend係工具，只係純粹想識啲真心朋友，其實係咪我個諗法太on9，完全唔適合喺香港社會，定呢個係世界嘅真相，個個都係諗自己利益

有冇巴打好似我咁