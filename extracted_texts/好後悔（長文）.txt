好後悔（長文）

#1你牙媽個bra•5 年前

識咗一年半 同你日日傾計真係好開心

由一開始就已經對你有好感 但一路無講出口

一直都傾得好開心 對你嘅感情都一日比一日深

互動都開始多 會一齊追劇 睇片

但始終一路都係朋友

直到近期 開始變得冷淡

以前嘅message經常都會秒回

依加有時一日嘅message數量一隻手指都數得完

你變左

我都變左 變得愈來愈鍾意你

終於鼓起勇氣同你講心底話

然後你同我講 你曾經鍾意過我 曾經...

但依加已經...

It Hurt me so bad

我個心好似俾無數條橡筋綁住咁

咁大個人 從來未試過有呢種感覺

好辛苦

點解我會咁蠢 點解啲時間會錯得咁緊要

如果一早同你講心底話 個結果會點

一路以嚟 發生咩事或者有咩心事都係同你講

依加我好驚 好驚你會消失係我世界入面

個腦無時無刻都係你 做乜都係諗起你

做咩都無心機

我認我廢 男人不風流枉少年

所有道理我都明 但又點

感情就係咁

我真係好鍾意你

你可唔可以死灰復燃 俾次機會我

就算唔得 求你唔好消失係我嘅世界

I need you...