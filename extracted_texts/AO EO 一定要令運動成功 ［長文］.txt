AO EO 一定要令運動成功 ［長文］

首先好多謝你哋為香港文官統治咁多年作出貢獻。

你哋可能會問，我個個月五皮十皮，人上人，究竟企出嚟值唔值得。我以下有一個小小推演：

如果運動失敗，美國同歐盟肯肯定會制裁香港政府，甚至取消香港關係法。如果你係從事同警察及政制相關工作，你哋可能成為歐美制裁人士，永遠無法入境任何先進國家，亦永遠無法參與國際金融市場。 即使你係負責非政治工作例如交通福利教育，你亦有可能被拒絕歐美簽證。

唔好以為自己去外國，同外國官員握過吓手，就以為係國際深厚關係。美國一吹大雞，佢哋可以全部翻臉不認人。人哋一直俾面香港，有免簽証有工作假期有出入口協議，並唔係俾面你或香港政府，係俾面美國。

你可能會覺得冇所謂，因為你唔出國玩。 但你喺香港嘅工作同生活亦會受到影響：經過呢個月，中國已經完全了解到公務員系統係佢管治香港嘅最大敵人。中國會加速利用新香港人同地下黨員取代你哋。所以你喺政府入邊嘅晉升同發展，通通都會受到限制，甚至迫害你哋。 中國亦會安插更多政治助理，用黨委書記方式監視及控制你哋嘅日常工作。

送中條例同社會信用系統亦肯定會落實：因為你哋好可能會被外國永遠制裁/拒簽，你以及你嘅下一代，將會永遠被困喺呢個極權環境之中，痛苦地服務北方殖民主。

等大灣區完成之後，中國會威逼利誘香港人流散廣東各地，跟住搞次文革，叫本地人種族屠殺大部份香港人。曾經有過管治經驗同外國聯繫嘅你哋，識揸槍嘅香港克警，以及有宗族網絡嘅新界佬，應該會係首要目標。而防火長城以外，冇人會知，知亦冇人幫到你。

你見解放軍日日喺報紙喊打喊殺，點知一外訪只係搶奶粉。官員日日話國家尊嚴，個個送晒子女去美國生活，有錢佬日日都話愛國，全部衝去美國買房地產。加上全球政治向右轉，美有侵侵，英有約翰遜。 局勢發展應該好明顯，你哋係人中之龍，點會睇唔到。

結語：

如果你已經決定咗救香港，多謝你 。

如果你仲係十五十六，諗下以上幾點。

如果你今日已經係中共地下黨員，享受中國生活水平，覺得以上係危言聳聽，咁你生活如常就得。

天佑香港。