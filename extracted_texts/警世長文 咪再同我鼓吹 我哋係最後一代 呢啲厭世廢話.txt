預咗比你地班戇鳩負皮上一頁，總之我豬自稱講埋今次，唔啱聽柒就

我由深入淺講

我同啲唔生嘅朋友都係咁傾，佢哋係2019之前已經話唔生，佢問我點解要生，生咗無得享受生活，要照顧小朋友，個小朋友有得享受，自己無得享受，同埋自己根本唔鐘意呢個地方，自己都覺得係捱完十幾廿年，就快三十歲先叫可以叫做識嘆下，點解要生個仔出黎受苦。

我無講太多，我淨係問佢，過去嗰三十年係咪淨係有唔開心？我段估佢，甚至大家第一次學識行路第一次畫畫油顏色第一次游水第一次飲可樂⋯都係開心卦？咁點樣覺得過去嗰三十年係淨係捱淨係唔開心？其實佢甚至大家，覺得呢個世界唔好，覺得佢好好差，唔係自己心目中咁，係因為 不如意事 十常八九 。大家連登仔都好憎大陸文化，偏偏呢樣又咁入心入肺。我無講任何政治野，淨係問佢細個係咪淨係得唔開心。我相信大部分嘅答案都係否定。我唔排除有人，好似印度嗰啲一百萬零一夜嗰啲，但係喺香港成長嘅童年，會有幾唔開心呀？我當你真係有個好差嘅童年，你係咪都相信生命嘅本質係咁悲劇先，你係咪都唔相信生命係五十五十先？你唔相信new born baby會開心？你話捱，好辛苦，係因為你唔相信生命會開心，我舉例，你唔鐘意港共，唔覺意生咗，你好唔鍾意個仔好鍾意港共，佢返大灣區搵好多錢做到好多佢想做嘅野好開心，你係咪都會好後悔生仔？如果係，你只係唔鍾意政權唔鐘意個在位者，唔係唔鍾意生命。你因為自己活喺唔如意嘅生活而放棄生命，係為咗局部而放棄全部。生活係局部、生命係全部。你個仔會有無限可能性，你偏偏悲觀到只係相信佢得一種可能。

咁ban完之後我嘅suggestion係咩。當然你唔鍾意個當權者無問題，非常好添，因為我都唔鍾意。唔鐘意呢個咪揀第二個囉 - 移民。你去揀過第二個管治你嘅人係咪比起你去放棄全部為好呀？除非你話自己係打從心底𥚃直頭討厭小朋友，聽到扭計會暈，咁另計。如果唔係，你好撚型咁對住鏡頭講自己係最後一代，係代表咩？你想同你唔鍾意嘅野玉石俱焚咁浪漫？Batman and joker？你唔鍾意佢，仲點會想同佢有個咁浪漫嘅connection 吖，咪玩啦。

我成個對話一句都無講過政治，只係要大家問自己，鐘意嘅係乜，唔鐘意嘅係乜。

所以，我嘅suggestion係，你唔鍾意嘅野，你咪避開囉。放棄生命係最後手段，我哋喺香港成長、經歷2019嘅一代人，真係未至於要行呢一步。我假設你係唔鍾意個政權，你咪移民囉，之後生仔囉。你憎佢，你係應該 我憎你所以我活得比你差，從而令你難受，哼。 咁樣？我唔同意，我認為係應該 你憎我，我都憎你，fine，我唔留喺呢到啦，我走，ok？但你睇下我，我一家大細好撚開心呀屌你老母。

最後，我講下 我哋係最後一代有咩唔好。就係如果你真係想做最後一代，你係同時地討厭緊生命，如果係嘅點解要用唔生呢啲咁被動嘅手段？你不如主動啲去了結自己嘅生命啦。自己嘅出生又被動，結束生命都咁被動，成世人根本就毫無立場，乜都係煮到埋黎就食，然後仲大大聲同人講喺到積極對抗緊。你睇下對家，吹我唔漲啦掛，哈哈。

老實，香港人咁醒，去邊到會搞唔掂呀？你話熱門地方搞唔掂而你又咁憎呢到，中歐西歐做難民都得卦，德國匈牙利奧地利⋯你睇下德國妹幾撚正。

你溝唔到可能你個仔溝到呢可能你個孫溝到呢？屌你為咗香港個局面搞到自己無曬可能性有乜為？無人會覺得難受，除咗你老母。你哋最鐘意個子華神都咁講啦 你抗議出黎絕食，好激進，其實係好有用嫁，如果你要對抗嘅人係你阿媽。

Nolan嘅interstallar 咪又係，人類命運係咪淨係得種田or等死？最後積極去解決重力問題，柳暗花明又一村。

屌你哋又當子華路蘭神咁拜，佢哋啲野又唔記。

簡單講，我唔同意 我哋係最後一代 呢個七傷拳；解決方法係，當你已經nothing to lose嘅時候應該積極移民，活得比對家好，生命有無限可能，咪比眼前嘅困境困到自己得返二元對立。

你有無諗過自己個仔可以代表加拿大田徑隊玩奧運

你有無諗過自己個仔可以喺東歐種田釀紅酒

你有無諗過自己個仔可以去袐魯做考古研究

你有無諗過自己個仔可以去瑞士從軍

你有無諗過自己個仔可以去nasa做太空人訓練

你有無諗過自己個仔可以去印度做工程師

無，因為你忙住消極死亡抗共。

我講嘅所有野都無情感勒索道德勒索過一句，只係問大家鐘意啲乜唔鐘意啲乜，幾時開心幾時唔開心，同埋想大家認清返自己嘅反抗目標，從而去做合適嘅反應。