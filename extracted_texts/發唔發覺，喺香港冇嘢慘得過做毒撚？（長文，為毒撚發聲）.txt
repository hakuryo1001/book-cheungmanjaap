見今日公司冇咩野做，作為一個a0毒撚，係時候出嚟講一下呢個問題

首先以下講嘅野唔適用於有能力但因為唔想社交而主動做毒撚，覺得毒撚好enjoy，甚至根本就係偽毒嘅人

我只係想講，喺香港，幾乎冇嘢慘得過做一個毒撚

先唔好講毒撚冇朋友，一世都唔會溝到女，冇人陪，注定孤獨終老呢d 廢話

毒撚，基本上喺邊到，由其香港，都係俾人笑，俾人嫌棄，人見人憎，人見人踩的類型

其他人有咩痛苦的事，身邊都起碼會有人陪，有人安慰，有心靈支柱

但毒撚，真係乜都冇，有痛苦，想搵個人呻下都冇，同埋幾乎做乜都只係會被人屌

每當毒撚做錯少少嘢，明明成件事同「毒」呢樣嘢根本就冇關係，但都會被無啦啦俾人話：你咁樣，唔怪得之你係毒撚／冇朋友／溝唔到女啦

就連本應最親的屋企人都會屌你，屌你點解30歲都仲係毒撚，搵唔到女朋友，係唔係你個人有咩問題？

真係唔知由幾時開始，毒撚會由一個表達人身份狀態的偏負面的形容詞，遂漸變成一個分辯對方係咪一個正常人的標籤

喺香港，由其連登，最常聽到人講：正正常常嘅人點會冇朋友／正正常常嘅人點會溝唔到女之類。

真係諗極都唔明，點解毒撚會同係咪一個正常人掛勾？

咁呢個世界，梗係有d人喺某方面叻d，某方面冇咁叻。咁毒撚純粹係喺社交方面冇咁叻，點解就一定就係屬於有問題嘅人？即係人一定就要識social？唔識就喺弱智有問題有精神病？

明明毒撚冇人陪，自己要永遠孤獨一個，本身成件事已經夠撚哂慘

但就係要日日夜夜繼續承受俾人罵，被人笑，被人標籤，被人踩的痛苦

平時成日都會見有人話唔好縱容網上暴力，唔好網上bully人，但偏偏個個見到毒撚就走去踩人一腳

平常d人有咩唔開心出post呻，大家都會就事件分析給予幫助同安慰，但偏偏毒撚出post就個個都笑撚番佢轉頭，叫毒撚照下塊鏡，睇下本銀行存摺，笑毒撚話鬼叫你係毒撚咩

喺香港，仲有咩係慘得過毒撚？

我可以話，出面感情台幾乎90%嘅感情問題都唔夠一個毒撚承受嘅嘢慘

你被人帽又好，被女被仔飛都好，你起碼曾經擁有過，起碼有過一段幸福的時光，你先會痛

但毒撚，由其a0，真係連呢d少少嘅幸福都未曾擁有過

同埋成日見有d人講，話你可以改，可以脫毒，唔再做毒撚

但講真，有d野，真係唔係你話改就可以輕易改到，就算有d野對你黎講好易，但對毒撚黎講可能真係可以係好難同做唔到，或者咁講，如果個個咁輕易就脫到毒，呢個世界就唔使有毒撚啦

好似個個都想做有錢人，唔通就個個都有能力做到？

但喺咪就係因為做唔到，因為喺毒撚，咁樣就值得俾你哋笑？值得俾你哋標籤？

Anyway，講咁多嘢都係希望大家唔好對毒撚咁hard，唔好一有嘢就笑鳩人毒撚同屌鳩毒撚，更加唔好再因為毒就標籤一個毒撚

毒撚，本身已經夠哂慘，甚至屬於全港最慘個批，唔需要你哋再加多腳黎踩底

最後，希望大家可以對毒撚好d，共建和諧氣氛