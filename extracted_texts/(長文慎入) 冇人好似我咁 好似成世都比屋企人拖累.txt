(長文慎入) 冇人好似我咁 好似成世都比屋企人拖累

畢業冇幾耐我揾3萬頭

屋企人要求我每月比15000家用

話係我應份 話唔比就不孝 話養大我咁多年供書教學

但其實我啲學費都係我自己問政府借返嚟

畢業咩成3-40萬學債

初時社會入世未深唔知 以為個個都比一半人工家用係正常

比咗大概半年問返其他人先知唔係

我肯比，但應份呢句說話對我嚟講真係好難聽

無耐又發現自己有左

屋企人又要我老公比10萬禮金

話如果唔係就唔尊重佢哋 冇誠意娶我

屋企人向我施壓 我老公又向我施壓

搞到當時我同我老公關係唔好

我老公唔係啲咩好有錢

但最後都比咗10萬我屋企

依家諗返我都覺得係賣女

有左期間發現自己要做緊急手術

唔做會有性命危險

要攞錢出嚟做

問屋企人嗰10萬用咗喺邊

佢哋話同我攪婚禮用哂

但我冇擺酒 只係租婚紗攝影簽字酒店食buffet

完全唔覺得會用到10萬

我開始唔信屋企人

成日覺得比得佢哋有事要錢佢哋都幫我唔到

手術之後我同bb平安

但自此我就決定淨係每個月比$10000家用

屋企人係不滿

同佢哋解釋我都要為即將出世既bb草錢

第時開支會大

但佢哋都係不滿有說話聽但都唔輪到佢哋唔接受

間唔中同我講佢哋冇錢叫我比啲佢哋用

我就會質疑點解家姐有返工你哋唔問佢攞

佢哋就話佢人工低過我 揾得萬幾

話佢每月比得嗰3-4千點夠

呢刻我就知原來我一直受到不公平對待

我就要比一半人工 我家姐就比少過人工一半就ok

原因係佢哋覺得家姐揾得少 話我計較

呢刻我心都淡哂

我家姐明明大過我好多

佢3字頭 我2字頭咋…我仲要有自己家庭㗎…

我好介意 覺得屋企人一直剝削我喺我身上揸干揸淨

完全唔喺我立場諗

無意中發現老豆借錢爭人百幾萬債

暪住我哋成家按咗層樓

我媽激氣

我比我媽仲激氣

老豆當年如果唔係以氣用事辭咗份工

就唔洗淪落到而家咁樣

仲比我發現佢已經好多年冇俾過家用屋企

就係為咗維持間垃圾舖去借錢交租

借錢前完全冇同過屋企人商量

一啲尊重都無

家下仲要我哋成家幫佢執蘇州屎

話就話冇要我哋幫佢

但唔幫佢後果會點？我返屋企被人砍都唔知

為咗成家著想（你當我都係為自己）

每月我比22000屋企

得幾千自己搭車食飯返工

比咗4個月最後同佢反面

原因係比我發現佢返完工返到屋企唔洗手掂我個仔

仲要提咗好多次我先咁嬲 疫情下佢都夠擔死咁

個b 1歲都未夠㗎

話佢佢仲覺得自己啱 仲屌9我洗唔洗送個仔入院

我嬲得濟講句你都痴q線就入房

佢衝入嚟仲踢入我房門鬧我話忍咗我好耐

我推佢出去 佢大力捉實我隻手整到我損哂

呢啲人死不悔改 我決定以後都唔會再幫佢

佢哋大人嘅野自己搞掂

有咩事收數踩上嚟我住男家都好過同佢住

生完quit咗之前份工

原因係太大壓力日日被上司屌 日日喊

依家雖然揾得2xxxx

但勝在同事夠好 返工都返得開心

屋企人收咗成10000家用

成日借啲兒叫我買肉比個仔唔扣落家用

其實我真係揾得唔多 我仲要草錢買樓

我唔敢講全部但由出世開始個仔起碼有8成都係我比

今個月份糧找咗上個月成萬蚊卡數

其實今個月我冇錢連錢都草唔到先想屋企人扣落家用

就被屋企人話我計較

諗極都唔明 點解唔幫佢比錢就係我計較係我問題

我好唔開心 其實我都比咗一半人工佢

佢哋唔會日日都煮飯

我平時都會碌我張卡請佢哋食嘢飲野

刺身 壽司 海鮮 燒肉呢啲我想食嘅時候

我就要叫埋佢哋份量

變相我洗費double左好多

我都冇同佢哋計

其實屋企人生日我都有送部iPhone 名牌袋比佢哋

點解要咁對我。。。

其實係我自己諗埋一邊定係真係唔應該係咁？

有冇人可以指點下我

講明先我都想快啲儲到錢買樓

死都唔租樓幫人供樓

但我份糧就好似被屋企人食住咁…

其實我一直都好唔開心