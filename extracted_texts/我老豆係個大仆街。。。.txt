#1你屎窟三個窿•6 日前

話說我老豆3年前已經俾我老母發現咗壞事做盡，叫雞，揼邪骨，包養洗頭妹，帶朋友唱淫K，搞公司伙計個老婆，什至係搞大屋企賓妹個肚。

因為我老豆有一次無lock手機，我老母好奇睇吓先發現所有嘢。當時已經嗌曬大交，嘈到話要離婚嫁啦，我老豆俾老母踢爆所有嘢都唔認衰，好似完全未驚過。後尾係透過WhatsApp應承我老母以後會生性、唔再做壞事，我老母都心軟咗，又為咗一個家庭好似完整啲，唔想我哋做仔女嘅要係個破碎家庭中長大，雖然我同我兩個家姐同細妹都已經成年。又唔想聽三姑六婆們嘅閑言閑語，所以我老母忍氣吞聲，忍辱負重咁繼續對住我老豆呢個大仆街渣男。。。

到上個禮拜，我老豆又唔記得lock Screen, 又俾我老母發現到呢幾年都係死性不改，繼續翻大陸叫雞，包養個細過自己26歲嘅大陸妹，仲偷偷地帶上嚟屋企扑嘢。到今日我老豆突然問我手機點樣改密碼，我就知佢又俾我老母發現到佢啲衰嘢，因為三年前佢都係咁樣問我點改密碼，但其實係因為佢無Lock Screen就咁放低部電話所以先會東窗事發。再加上，我有一次見到佢手機個noti有個匯款紀錄係匯錢過去菲律賓俾以前個賓妹，一路俾錢養住我半個細佬。我就知道佢一路無變。

衣家我老母好唔開心，覺得呢個渣男死性不改，60幾歲都仲咁咸濕，玩到咁猖狂，佢問我意見，要唔要同佢離婚，我一定係撐我老母嫁啦，但我應該做啲咩？我可以點做？有冇人可以教下我點面對？香港法例同大陸法例對呢種情況而離婚一般係會點判㗎？