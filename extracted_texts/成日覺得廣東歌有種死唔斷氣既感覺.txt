#1arkk暨tsm苦主

•2 年前

早兩日同同事傾開聽歌，講到對廣東歌(特別係近呢個世紀)有種死唔斷氣既感覺，好多假聲好多氣音，好慘好慘，我好慘我好慘，我天下間最慘，慘到想死，我要死啦，我死啦我死啦 .......呀！！！

無失戀既時候聽廣東歌會頹，失戀緊個陣聽廣東歌會頹上加頹。咁傾開呢個話題，我就研究廣東歌同歐美歌既差異,發現有2個原因導致有我好慘我好慘既感覺

第一個原因係旋律，廣東歌既旋律有９成都係單戀失戀慘慘慘情歌，而呢堆慘情歌全部都係同一個ＴＯＮＥ既抒情歌，旋律慢，整體音樂大部份時間都處於高音既位置。而歐美既失戀歌，有抒情，有控訴，有快歌有慢歌，有高音有低音，會係唔同角度演繹失戀

舉個例，抒情既有 Passenger - Let Her Go

https://www.youtube.com/watch?v=RBumgq5yVrA

控訴既有 Lewis Capaldi - Someone You Loved

https://www.youtube.com/watch?v=zABLecsR5UE

輕快既有 Charlie Puth - We Don't Talk Anymore (feat. Selena Gomez)

https://www.youtube.com/watch?v=3AtDnEC4zak

第二個原因係歌手既表達，因為隻歌大部份時間高音，令到歌手長期要用假音氣音，而呢個高音既位置係大部份既歌手都唔係好處理到，每次都好似「鏈」住喉嚨唱咁，唱到好虛，唱到有D斷氣FEEL。特別係男歌手，幾乎無低音既部份，成首歌用晒假音唱。大佬，你男人黎架，比D雄性魅力黎聽下

以上係唔識音樂既細佬以聽眾既角度分析，想問下大家意見，順便介紹Ｄ歌比我聽