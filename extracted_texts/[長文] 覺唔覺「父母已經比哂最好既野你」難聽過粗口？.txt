[長文] 覺唔覺「父母已經比哂最好既野你」難聽過粗口？

講明先，如果你睇完我篇文覺得唔同意，覺得我係不孝嘅，咁你應該係個由細到大都好幸福嘅人，你可以出返去，冇你嘅事

個仔細個果陣就話佢唔夠啊邊個個仔叻，成績唔夠邊個好，點解人地個仔得你就唔得

大個左就話點解人地仔女做律師醫生專業人士搵得多錢，點解你一蚊家用都唔肯比

話父母已經比哂最好嘅野你，點解又冇出色又乜又物

但係啲仆街父母永遠唔會照下鏡反省下自己

人地老豆老母同仔女嘅關係就好似好朋友咁唔會有代溝，你有冇？

人地老豆老母住大屋揸靚車食好野成日去旅行去周圍見識，你有冇？

人地老豆老母得閒就陪下仔女傾下計相處下鼓勵下佢地想做嘅事，你有冇？

人地老豆老母唔會拎人地同自己仔女比較，唔會嫌棄佢地做得唔好，你有冇？

窮，成長環境惡劣，衣食住行好多野本身已經要就住就住

食都食唔飽，以前中學飯錢一個禮拜得200蚊，即係一日40蚊，果陣學生餐平極都要廿到尾三十頭，仲要加埋早餐同埋放學食野，其實係食唔飽，而且係冇餘錢平時同同學仔出街玩。唔好同我講咩早餐食個包就算，極唔健康之餘，仲會影響朝早上堂表現，相信大家都見過女同學試過早會暈低，通常都係冇食野加埋天氣熱又要企係到曬，lunch又貪平買啲濕鳩撈麵當一餐，緊係發唔到育

養兒防老觀念就覺得生多幾個第時養返你退休唔憂柴憂米，好似生仔生女一定會一表人才出人頭地咁

大佬呀，你買股票都唔係穩賺啦，更何況生仔咁大「投資」？

到左仔女大個左，出到嚟唔係父母心目中諗嘅一樣，就會怨啲仔女冇用，冇出色，唔生性

係個咁差嘅環境中成長，廢老廢家長只會踩到自己嘅仔女一文不值，講咩人地咁叻你咁蠢第時屎都冇得食乞衣都冇得做

自己就打份牛工早出晚歸，同仔女一齊傾計、食飯嘅時間根本少到數唔到

仔女好多時侯發生咩事都係自己一個面對，好孤獨，有咩問題都係自己解決，有部份就會學壞做mk仔mk妹

有好多人讀緊書果陣已經要出嚟做pt，叫比啲零用錢自己洗

但係其他同學可能係冇經濟負擔，專心學業或者發展自己興趣

而窮人細路要發展自己興趣？首先要自己出去打工，想問屋企人攞錢根本冇可能，因為平時去茶記加兩蚊嗌凍飲/去麥記要加大，老豆老母都會屌，更何況去上咩興趣班或者學咩樂器。係街頸渴想買野飲都唔比，老母會叫你返屋企飲水

窮人細路大個左之後一樣打份牛工，搵雞碎咁多，唔敢結婚生仔 。睇新聞見到，原來人地老豆老母送比仔女嘅生日禮物可以係一層樓。望返自己，細個老母買個百零蚊嘅玩具比自己之後仲比說話我聽，又話貴又嫌呢樣嫌果樣

身邊大把人，由細到大都冇房，做咩都係個廳做，張床都係廳，冇私人空間

其實上一代只要有份正正常常嘅工，努努力力到而家都會有層供完嘅樓，亦可以照顧到自己起居飲食，唔需要仔女比家用。再勁d嘅，可以幫仔女比埋首期，甚至送層樓比佢。其實，老豆養仔 仔養仔 先係正常，而唔係養兒防老。如果你連養一個細路嘅條件都冇嘅話（講緊係照顧基本起居飲食，有舒適嘅成長環境），咁就唔該你唔好生啦，唔好害左個細路，細路係無辜。

去返窮人家庭，父母只會講已經比哂最好既野你，你仲想點？

但係你有冇問過自己，你比過啲咩仔女？

如果你話，供書教學，比飯你食

咁我想問，有邊個父母唔使？

呢啲係做父母嘅責任，點解可以講到皇恩浩蕩，講到好偉大咁？

如果你去領養，佢第時出人頭地，做人好開心好有意義，咁你咪偉大囉

如果唔係嘅話，你唔好講到自己幾咁辛苦，生仔係你地自己決定，要怨就怨你自己，係你地自己攞嚟

仔女變成點你地有責任，唔係咩都賴落人地到

可能你話，咁窮人細路比心機，追返啲時間咪得，努力向上游

但係事實上，係極難，因為由細到大嘅成長環境唔同，見識唔同，社交圈子都唔同。你睇下讀醫科讀法學入面有幾多係中產名校出身，有幾多屋邨仔屋邨中學出身就知。

食得咸魚抵得渴，冇咁大個頭就唔好戴咁大頂帽

講到尾，窮人唔好生仔