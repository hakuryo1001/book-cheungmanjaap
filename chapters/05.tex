\chapter{窮有窮養呢句野真係害撚死人}

(長文慎入) 窮有窮養呢句野真係害撚死人

\#1大意失賓周•5 年前

尋日同個fd去左個同學仔既生日會, 有感而發.

本身我識左呢個fd好多年, 中學到而家, 大家都出身基層,

但經歷就唔同, 詳細我唔講啦, 我唔可以話我而家好成功, 但收入算穏定同唔錯(唔係哂命, 只係要交代下),

但佢就打份唔係好穏定, 收入約1-2萬左右, 老婆做文員, 都係萬到尾左右, 而家租緊屋住.

5,6年前, 大家都各自結婚, 個陣我問過佢會唔會生小朋友, 佢話應該會啦,

我再問, 問左好多問題, 例如你ready喇咩? 邊個湊, 等等, 其中最重要一個, 你地個經濟能力負唔負擔到架?

佢就好爽快答我, 唔知架, 不過無話得唔得既, 窮有窮養架姐....

無耐, 大家都有左小朋友, 中間d野太長, 我唔講太多, 有人有興趣知我先再答.

我想講既係, 佢由個仔出世, 大部份BB野都係買2手或淘寶, 結果有次, 個仔唔知係咪咁, 有皮膚病,

佢竟然因為睇醫生貴, 走去信埋d阿阿婆買唔知d咩沖涼, 結果搞唔掂, 最後都要睇醫生, 但醫生話因為太耐, 所以就算醫返好都會有印...

跟住奶粉佢又走去買水貨, 好好彩食佢唔死.

好喇, 尋日去同學仔生日會, 禮貌上都會買份禮物給人, 佢就因為唔捨得, 去淘寶買d cheap雞野.....唉.

好啦, 咁個個小朋友都會帶d玩具去玩架嘛, 佢個仔帶去個d, 滑板車, 單車, 又死又舊, 有d位仲睇得出修補過.....

咁小朋友會交換玩下, 但佢個仔個d可能就係因為咁, 無人肯同佢換黎玩, 但佢個仔又想玩人個d, 結果就喊住同佢講話想要, 叫爸爸買個比佢, 佢就話好啦, 爸爸買比你,

但我知, 佢應該係暫時敷衍佢或者買二手或淘寶....

個刻我望住佢個仔, 覺得好可憐好心up....

