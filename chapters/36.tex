\chapter{（長文）有冇人完全唔知自己人生做緊咩？}

（長文）有冇人完全唔知自己人生做緊咩？

覺得自己人生完全冇目標 冇嘢想去做 靜係想平平穩穩咁過咗佢 見到身邊啲人好似好有目標咁有時會好羨慕 都好想自己有啲事令自己有衝勁去做 但真係搵唔到 無論咩方面都俾唔到動力自己

愛情方面 雖然有個拍咗兩年拖嘅女朋友 但真係愈嚟愈唔想拍拖 覺得好攰 佢發脾氣要氹 唔係唔鍾意佢 但真係覺得要氹好麻煩好大壓力 明明我自己心情都唔好點解仲要做小丑去氹人 有好幾次想分手但最後都因為好愛大家同唔捨得而冇分

友情就得好少真係熟嘅朋友 喺大學識嘅都係學業上有需要先搵大家/hi bye \lr{亻}{} 中學個班都係幾個月先約一次 而自己又好少會冇啦啦同人講心事 所以約出嚟都係講吓近況 寒暄幾句就散水

其他人表面睇我好似成日好樂觀 好講得笑咁 但其實我內心好多嘢好抑壓 會成日冇啦啦好頹 對自己將來想做咩完全冇憧憬 學業成績一路差落去但完全冇動力去追 靜係想快啲讀完 但讀完想做咩都係冇方向 諗到可能之後會屈喺office成日 收工返屋企食個飯就訓 訓醒第二日又要返工就更加頹

有時真係覺得好辛苦 有冇人明

