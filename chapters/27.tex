\chapter{我覺得好對唔住細佬（長文}

我覺得好對唔住細佬（長文

老豆出軌離咗婚6年，依家同老母細佬3個人住公屋

老豆基本上每個禮拜都會同我哋食一次飯

細佬依家14歲，越大覺得佢越孤癖

直到早2日老豆同細佬大吵，打架。

我覺得好對細佬唔住，

嗰時老豆執嘢走咗，我只係顧住自己情緒

完全唔知細佬人仔細細都有好多情緒

直到媽咪同我講，

佢嗰晚成晚冇瞓過，初頭嗰幾個月

一聽到門口有聲就以為老豆返嚟。

我聽完好心痛

嗰時我好嬲老豆，我唔比老豆帶細佬同個小三同小三個仔一齊去海洋公園玩，我唔想細佬佢哋變咗一家人。

依家嘅我放低咗，但原來細佬由唔捨得老豆變做憎佢。中間發生好多事，我一直都冇上心。

依家我唔知點好，唔知點樣可以修復到佢哋之間嘅關係。我對於老豆嘅感情好複雜，我冇得單純用恨嚟面對佢。

